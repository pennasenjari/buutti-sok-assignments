<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Assignment 4.8</title>
  <link rel="stylesheet" href="style.css">
</head>
<body>
<div class="container">
<h1>
  Ylä-Savon kotiseutumuseon remontti on loppusuoralla – perusnäyttely uusitaan kokonaan
</h1>
<p><b><i>
Museon remontin mahdollisti Olvi-säätiö myöntämä rahoitus. Puolen miljoonan euron summasta suurin osa käytettiin alueen historiatutkimukseen.
</b></i></p>
<p><i>
  Kirjoittaja: Marianne Mattila
</i></p>
<figure>
  <img src="news_flash_1.png" alt="">
<figcaption>
  <i>  Vanha savupirtti Ylä-Savon kotiseutumuseon päärakennus on Vieremältä paikalle siirretty vanha savupirtti. Kuva: Marianne Mattila / Yle</i>
</figcaption>
</figure>
<p>
Ylä-Savon kotiseutumuseon perusnäyttelyn uusiminen on loppusuoralla. Uusittu perusnäyttely kertoo alueen historiasta muun muassa eri ammattien kautta.
</p>
<p>
  Työn on kustantanut Olvi-säätiö Iisalmen kaupungin vuonna 2021 olleen 130-vuotisjuhlavuoden kunniaksi.
</p>
<p>
  Kaupunki sai tuolloin puolen miljoonan euron rahoituksen, josta suurin osa on käytetty Jyväskylän yliopiston tekemään historiatutkimukseen.
</p>
<p>
  Uutuutena kotiseutumuseoon tulee äänielementtejä ja professori <b>Ahti Rytkösen</b> sata vuotta sitten ottamia valokuvia. Rytkösen ottamat valokuvat ovat Jyväskylän yliopiston kokoelmissa. Noin 15 000 valokuvan joukossa on yli 1 300 kuvaa 1900-luvun alun Ylä-Savosta.
</p>
<figure>
  <img src="news_flash_2.png" alt=""><br>
<figcaption>
  <i>Vanha kuva, jossa vanha mies veistää tuvassa kirveenvartta. Antti Korhonen vuolee työkalun vartta Varpaisjärvellä vuonna 1939. Kuva: Jyväskylän yliopisto/Avoimen tiedon keskus, tiedemuseo</i> 
</figcaption>
</figure>
 <h2>Ulkorakennukset käydään läpi kesän aikana</h2> 
 <p>
  Remontissa museon alakerran näyttelyrakenteet uusittiin lähes kokonaan. Esineistö on osittain sama kuin aikaisemminkin.
 </p>
<p>
– Tilan ilme on aika paljon muuttunut. Se on nyt modernimpi ja siistimpi, kertoo museoamanuenssi <b>Taina Sormunen.</b>
</p>
<p>
  Museon ulkorakennukset siivotaan kesän aikana. Rakennuksiin tulee esille myös niihin liittyviä tekstejä ja valokuvia.
</p>
<figure>
  <img src="news_flash_3.png" alt=""><br>
  <figcaption>
    <i>Kolme vanhaa aittaa vierekkäin. Nämäkin aitat käydään läpi kesän aikana. Kuva: Marianne Mattila / Yle</i>
  </figcaption>
</figure>
<p>
  Museo avataan yleisölle toukokuun puolessa välissä. Samalla tulee myyntiin Iisalmessa asuvan Jyväskylän yliopiston tutkijan <b>Jaana Luttisen</b> kirjoittama museokirja: Huitu, sintu ja saara – opas Ylä-Savon kotiseutumuseoon ja perinteiseen talonpoikaiskulttuuriin. Kirja kertoo museoalueen rakennuksien kautta yläsavolaisesta talonpoikaiselämästä.
</p>
<h2>Käsitys köyhästä ja takapajuisesta alueesta ei pidä paikkansa</h2>
<p>
  Jyväskylän yliopiston historiatutkimuksen 
  <a href="https://yle.fi/a/3-12203719">tavoitteena oli selvittää, mitkä olivat Ylä-Savon alueen elämisen ehdot</a> ennen modernin yhteiskunnan muodostumista.
</p>
<p>
  Vallalla on ollut pitkään 1800-luvun lopulla syntynyt käsitys, että alue oli poikkeuksellisen köyhä ja takapajuinen.
</p>
<p>
  – Tämä ei pidä kovin hyvin paikkaansa varhaisemmilla vuosisadoilla, sanoo Jyväskylän yliopiston akatemiatutkija <b>Riina Turunen.</b>
</p>
<p>
  Yksi tutkimuksen tärkeimmistä löydöistä on, että Ylä-Savo asutettiin aikaisemmin kuin tähän mennessä on ajateltu. Väestönkasvu oli myös voimakkaampaa kuin mitä aikaisemmin on tiedetty.
</p>
<p>
  Esimerkiksi vanhat arviot seudun väkiluvusta 1600-luvun lopulla olivat reilun 1 000 asukkaan tienoilla. Tuoreen tutkimuksen mukaan yläsavolaisia oli tuolloin jo ainakin 3 500.
</p>
<p>
  – Varsinkin esiteollisena aikana eli aikana ennen 1900-lukua väestönmäärä kertoi varsin suoraan elinolosuhteista, kertoo Turunen.
</p>
<p>
  Käytännössä tämä tarkoittaa, että väestö pystyi kasvamaan vain suotuisissa olosuhteissa, joissa riitti ruokaa ja maata kasvavalle väestölle.
</p>
<h2>
  Tyypillinen rajaseudun esimerkkialue
</h2>
<p>
  Ylä-Savoa voi verrata moniin myöhään asutettuihin rajaseutuihin. Alueen runsaat luonnonvarat ja liki rajattomat raivausmahdollisuudet tarjosivat uudisraivaajille mahdollisuuden kohentaa elintasoaan ja hyvinvointiaan.
</p>
<p>
  Ylä-Savon seutu on oppikirjaesimerkki rajaseutujen ja keskusalueiden välisistä eroista ja suhteista.
</p>
<p>
  – Siinä missä koko Suomi on ollut tällainen kiinnikuroja suhteessa Euroopan varhaisemmin vaurastuneisiin keskusalueisiin nähden, Ylä-Savo on ollut sitä Suomen sisäisessä mittakaavassa, Turunen kertoo.
</p>
<p>
  Elintason nostaminen ei ollut kuitenkaan helppoa, koska seutu oli altista satokadoille, sodat verottivat seudun elinvoimaisuutta ja kulkuyhteydet rajaseudulta muualle Suomeen olivat heikot.
</p>
</div>
</body>
</html>